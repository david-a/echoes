**עונה 1: "התעוררות" - הסיפור בקווים מנחים  **

פרק 1
העונה מתחילה עם איילה, צעירה מהמין הדומיננטי שחיה בעולם מושלם לכאורה. במהלך יום שגרתי היא עדה ליחס אכזרי כלפי משועבדים על ידי אנשיו של שאול. השיר שלה "עולם מושלם" מבטא את הבלבול וההתעוררות שלה. היא עוקבת אחרי העבדים אל מפעל נטוש, שם היא "נחטפת" על ידי דמות מסתורית.

פרק 2
בפרק הבא מתגלה שהחוטפים הם ענבר ומטר, שניים מהמין הדומיננטי שכבר פועלים במחתרת. הם אינם מגלים את פניהם וזהותם בהתחלה ומנסים להפחיד את איילה כדי שלא תתערב בתוכניותיהם. בתחילה איילה בורחת מהם מבוהלת, אך ככל שהיא מתרחקת האות שלה מהבהבת והמצפון שלה ומה שגילתה לא מניח לה והיא מחליטה להתחקות אחרי ענבר ומטר.
היא מחכה מחוץ למבנה שבו הוחזקה על ידי השניים וכשמטר יוצאת החוצה, איילה נכנסת במקומה פנימה, מנצלת את הבלבול של ענבר שעתה חשוף פנים כבר -קטע קומי- מצלמת אותו ומאיימת לשלוח למשטרה. בסצנה הבאה מטר חוזרת ומגלה את שניהם מחכים לה - ואז מתחילים לספר לאיילה מה קורה (כמובן שרק את עיקרי הדברים)
הפרק נגמר בכך שמגלים שמישהו בחדר בקרה מאזין לחילופי הדברים של השלושה ושולח חייל שלו לדווח לתיאמת.

פרק 3
בפרק הבא איילה שוב בחייה הרגילים ומאבדת סבלנות ואמון בתכנית האיטית והמחושבת מדי של מטר וענבר, מחליטה שמה שנדרש כעת זו פעולה -
השיר של הפרק ידבר על כך ויזכיר ש
inaction is a slow death
כשענבר ומטר מהססים לשתף איתה פעולה היא יוצאת בהפגנתיות החוצה ופוגעת במשעבד שבדיוק מכאיב למשועבד, שבורח מבולבל מהסיטואציה ומשאיר את איילה שקולטת מה עשתה ומנסה לטשטש עקבות ומקווה שאף אחד לא ראה.

פרק 4
בפרק הבא מטר חולמת שהשלושה כבולים בשלשלאות בתא חשוך, מתעוררת בבהלה מכוסה בזיעה קרה, ומתקשרת לספר לענבר. לקראת סוף הפרק איילה נתקלת בשני אנשים משני זנים שונים שאינם אנוש, מכים אחד את השני ומנסה להפריד בינהם. אחד מהם בלהט האירוע קורא לאיילה ״בוגדת״ ומתרחק לכיוון קבוצת שומרים מזן אנוש. איילה מבינה שהמעשה שעשתה נתגלה ובורחת חזרה למבנה שבו פגשה את מטר וענבר ומגלה שהחדר נפרץ בברוטליות, והשניים אינם שם. הפרק נסגר בפרצוף המבועת של איילה שכנראה חושדת שהשניים נתפסו.

פרק 5
איילה יוצאת מהבניין וחיילי אנוש מזהים אותה ומתחילים לרדוף אחריה. היא בורחת ומגלה את הכוחות הייחודיים שלה שעוזרים לה לברוח, לרוץ ולדלג בקלילות וחושבת שאיבדה את הרודפים.וחוזרת לביתה שם חייל מחכה לה ומפתיע אותה. הוא עומד לירות בה עם רובה מוזר
ברגע האחרון ענבר ומטר מופיעים ומצילים אותה על ידי הימום החייל ובורחים מהבית. הפרק מסתיים כששאול שומע על התקרית מהחייל, חוטף את נשקו בזעם ויורה בו איתו
(הרובה מפורר את החייל שנורה, לכאורה disintegrate בהמשך בעונה אחרת יתברר שהוא לא מעלים את האדם אלא משגר אותו למציאות/מימד אחר)

**** הסבר אמצע ****

הרעיון הכללי הוא שבאופן תת מודע ושלא נציג אותו במפורש בסדרה, שהגיבורים משחקים בקווים כלליים את תפקידיהם (של משה (איילה) אהרון (ענבר) ומרים (מטר)
נקודות דמיון: המהלך האימפולסיבי של איילה כמו המהלך של משה שהיכה את המצרי, ולאחריו התוכחה מהמשועבד וההסגרה כבוגדת. השלושה נפגשים עם מנהיגי המורדים שאינם בוטחים בהם. פעולה של הגיבורים חשפה בטעות תוכנית של המורדים וגרמה להכבדת האכיפה של חיילי שאול והמעקב של חיילי להב. זה גורם לעוד יותר התרעמות וחוסר אמון מצד המורדים.
המצב משתנה כשהשלושה נתפסים (לכאורה בטעות אבל בדיעבד יתברר שבכוונה) על ידי תיאמת ובמהלך מבריק שכולל אלמנטים מהכוחות המיוחדים של השלושה הם נמלטים ופוגעים בתשתית חשובה של השלטון.
בפרקים הבאים השלושה כל אחד בנפרד משתף פעולה עם מורדים מהמין שתואם לו בכדי להפיל עוד תשתיות של השלטון. הפעולות לוקחות השראה ממכות מצרים, אך לא באופן גלוי מדי.
העונה מסתיימת בכך שהגיבורים וההתנגדות משתלטים על כלא ידוע לשמצה שבו האנוש מתעללים במתנגדיהם מהזנים האחרים ומשחררים את כל האסירים, אך בסצנה האחרונה הם מגלים שהם לכודים בין קצה העיר המרחפת לקבוצה עצומה של חיילי שאול.

*******************

פרק 6
השלושה יוצרים קשר עם מנהיגי ההתנגדות מהזנים: פרוקס, סילווארי, אקוורי ומכאני. המנהיגים מקבלים את הגיבורים בקרירות ולעג, ובמהלך השיחה מתברר שהפעולה האימפולסיבית של איילה הביאה להכבדה מיידית של האכיפה של חיילי שאול והניטור של להב. ה"אות" של איילה מהבהב כשהיא מנסה להסביר, אך האמון נשחק והמנהיגים יוצאים בזעם מהפגישה ללא שהושגה הבנה. בסצנה הסופית של הפרק, איש-צל (מרגל) מאוּמרָה מתגלה לצופים בצללי פינת החדר ומדבר אל הגיבורים - ״אמרתי לכם״.

פרק 7
העיר גועשת פעילות של פשיטות והחרמות. להב מציג "עדכון מערכת" (שם השיר והפרק) שמדרג באמצעות בינה מלאכותית את רמת ה״סיכון״ מכל אדם שמערכת הניטור שלו מזהה. ניסיון לכאורה של השלושה להציל חוליית מרד שנעצרה הופך לפיאסקו והשלושה נלכדים בידי הרשויות. 

פרק 8: "האותות" 
הגיבורים לכודים בתא חשוך, מחוצה לו חיילי שאול. על המסכים שבתאי הכלא תיאמת מציגה   את "הסדר החדש" - ציות, טוהר, הפרדה - ומלטפת את הרובה המפורר כמי שמסבירה חוק טבע.

**שלב 1: התעוררות האותות**
- איילה מתחילה להרגיש את האות שלה (אלף) מהבהב בעוצמה
- ענבר מרגיש את האות שלו (עין) מתעורר ומתחיל לזהות נקודות תורפה במערכת
- מטר חשה את האות שלה (מם) מתעורר ומתחילה לחוש זרימת מים בקירות
השלושה מביטים זה בזו בהבנה, מה שרומז על כך שזו היתה התוכנית שלהם מראש.. 

**שלב 2: שילוב הכוחות**
- **איילה (אלף - כוח פראי)**: מתחילה לפתח כוח פיזי אדיר, שוברת את השלשלאות שלה
- **ענבר (עין - חכמה רוחנית)**: מזהה את המבנה האנרגטי של התא, רואה "נקודות שבירה" בלתי נראות
- **מטר (מים - אינטואיציה)**: חשה את מערכת המים והחשמל בבניין, מבינה איך להפיל אותו

**שלב 3: הבריחה המרשימה**
- **ענבר** מכוון את איילה לנקודות התורפה שהוא רואה
- **איילה** מכה בעוצמה אדירה בנקודות אלו, יוצרת סדקים במבנה
- **מטר** מפעילה את מערכת המים, יוצרת הצפה מבוקרת שמנטרלת את החשמל
- השלושה משתחררים תוך כדי שהתא מתמוטט ובבריחתם הם פותחים דלתות תאים נוספים
- הם ואסירים נוספים בורחים דרך מערכת הביוב והמים
- הפרק מסתיים כשהשלושה ואסירים נוספים נכנסים למטה המורדים והאסירים ששוחררו מתבררים  בהמשך כקשורים אישית למנהיגי המרד שמעריכים אותם סוף סוף

פרק 9: ערוב
השלושה נפרדים זמנית כדי להצטרף לפעולות זני המורדים השונים. איילה מצטרפת לחוליית Ferox שמכירה בה כ_אחת משלנו_ בלי לומר זאת בקול. הם מזמנים להקות של חיות טרף ומבריחים שומרי שאול ובכך משחררים פועלים משועבדים במפעל נשק. הקצב של האות של איילה סדיר ונלהב שכן היא מוצאת את מקומה הטבעי בין זן המורדים הזה. הפרק נסגר בהשמדת המפעל.

פרק 10: ארבה
ענבר יורד ליער העמוק עם הסילווארי. בעזרת זרעי־אור ומרחפים ידניים הם משחררים "ארבה" רך – ענן נבגים זוהרים שנדבק לעדשות המעקב ומנועי הרחפנים של להב, מעוור ומטעה את מערכת הניטור המשוכללת, משתלט עליה כמו וירוס וגורם לקריסתה. 

פרק 11: ברד
מטר אורבת מחוץ למגדל גבוה מלא אנטנות וצלחות שידור, שסביבו אבטחה כבדה. היא מתקשרת בטלפתיה עם מורדי האקווארי שמאשרים את תחילת הפעולה וצוללים אל תוך צינור מים רחב שעובר בקרבת המגדל. הם משתילים פצצות בצינור מצידו הפנימי וממשיכים עם הזרם. כשהצינור מתפוצץ מטר מתמירה את זרם המים המתפרץ לגושי ברד שמכים בעוצמה במגדל והורסים אותו כליל. סצנת הסיום מציגה מסכים בכל רחבי העיר שקודם לכן הציגו פרופגנדה מאבדים אחד אחד את הקליטה ומסתיימת ברעש לבן אופייני של טלויזיה שלרגע מציג את מטר שהשתלטה מרחוק על השידורים בטלפתיה, מרוכזת, פוקחת עיניים ומכריזה  - Join us!

פרק 12: חושך
ההתנגדות מתאחדת סביב יעד וחוזרת אל כלא־צל נודע לשמצה שהכרנו חלקית בפרק 8, בו האנוש כולאים ומענים מתנגדים מזנים אחרים. השלושה נעזרים באנשי האומברה ויוצרים אשליה של חושך בעיני שומרי הכלא ומצליחים להשתלט על הכלא ולשחרר את כל האסירים שבו. סצנת הסיום מציגה מהפך אומלל שבו צהלות הניצחון של הנמלטים דועכות כשהם מגלים שהעיר כולה מרחפת והם לכודים בקצה כשמאחוריהם מופיע צבא שאול ענק, ושלושת הרעים מחייכים בסיפוק.


